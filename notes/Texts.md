Professionel rådgivning - med respekt for den enkelte
v/ Heidi Demant
Jeg stiller spørgsmål, som giver mulighed for at sætte reflekterende tanker i gang. Dette skaber selvindsigt, nye muligheder og fremmer trivsel. Samtalerne skaber bevidsthed om egne kompetencer og kan få troen og håbet tilbage.
For mig er du eksperten i eget liv, og du vil finde din egen vej at gå, via samtale og refleksion med mig.

Jeg tilbyder:
Rådgivning til familier, par, individuel, unge og børn.
Rådgivning til familier, hvor jeg kommer på besøg i hjemmet.
Komplet rådgivningsforløb til institutioner.

Rådgivning til familier, par, individuel, unge og børn
Jeg kan hjælpe med:

Vanskeligheder eller konflikter i dine relationer f.eks. familier, venner, parforhold og job.
Følelsen af at blive misforstået i mange sammenhænge.
Lavt selvværd, svære følelser og kritiske tanker om dig selv.
Modet til at træffe svære beslutninger
Stress i privatlivet eller på arbejdet.
En indre uro eller tomhedsfølelse, du ikke kan sætte ord på.
Børneopdragelse.
Unge eller børn der ikke trives.
Parforhold eller ægteskab. Gode relationer. Vanskeligheder der står i vejen for at leve det liv der ønskes.
Rådgivning til familier, hvor jeg kommer på besøg i hjemmet
Jeg kan hjælpe med:
Observationer, rådgivning og vejledning om f.eks. børneopdragelse.
Børn og unge som ikke trives. Jeg kigger jeg på hvad der kan ligge bag barnets/den unges adfærd og handlinger. Jeg vil have fokus på hvorfor barnet/den unge reagerer som han/hun gør, hvad er intentionen bag?
Hjælp i svære situationer. Jeg kan guide, rådgive og vejlede om de problemer og vanskeligheder der står i vejen for at leve det familieliv der ønskes.
Komplet rådgivningsforløb til institutioner
Jeg kan hjælpe med:
Observationer, rådgivning, vejledning, sparring og skriftlig feedback.
Børn eller personale som ikke trives. Jeg kan observere og komme med løsningsforslag til at forbedre situationen.
Forståelse af børns adfærd og handlinger. Hvorfor reagerer barnet som det gør? hvad er intentionen bag?
Bedre trivsel og arbejdsmiljø. Jeg kigger på struktur, organisering, pædagogik, børnefællesskaberne, samspillet/relationerne mellem ledelse/personale, personale/personale, barn/barn, personale/barn.


Pris pr time:
Individuel, unge og børn : 700 kr.
Familier og par : 900 kr.
Institutioner : Ring for nærmere information (41 17 39 21).

Teoretisk tilgang:
Jeg tager udgangspunkt i den narrative og systemiske tilgang.
Narrativ tilgang:
Udtrykket narrativ betyder fortælling eller historie. Det er de fortællinger, vi fortæller om os selv, der har betydning for, hvordan vi ser os selv, og hvordan vi lever vores liv.
Tilgangen handler også om at se væk fra, at problemet bunder i indre omstændigheder ved eget selv, men problemet er problemet og personen er personen.
Systemisk tilgang:
Udtrykket systemisk handler om at forstå de relationer, der er mellem mennesker. Problemet tilhører ikke individet, men opstår i sociale samspil.
Mine eller dine egne forståelser er ikke de eneste forståelser af en situation, der er mange forskellige forståelser. Det kan hjælpe til at se verden på nye måder og dermed handle anderledes.
Om mig:
Mine værdier: Ærlighed, engagement, respekt, ydmyghed, oprigtig interesse, troværdig, faglighed og empati.
Kunder: Jeg møder mennesker med oprigtig interesse og ydmyghed.
Kultur: Jeg udviser respekt, og jeg tør at tage ansvar.
Produkt: Jeg yder en professionel rådgivning, hvor du bliver mødt med respekt.
Person: Jeg er troværdig, engageret, empatisk og faglig dygtig.
Mine leveregler:
Tavshedspligt er en selvfølgelighed
Stor faglighed
Fokus på det enkelte menneske
Respekt og oprigtig interesse
Refleksion til udvikling og selvindsigt

Vision: Min rådgivning skal kunne tænde gnisten og give håb.
Mission: Rådgivning der vil skabe udvikling, selvindsigt og ?jeg kan godt?- følelse.
Uddannelser/tidligere erhverv: Uddannet pædagog. 
Jeg er i gang med en 4 årig uddannelse til psykoterapeut ved systemisk institut for familieterapi. (SIF) Det er den systemiske og narrative tilgang jeg uddannes i.
Pædagogisk Diplommodul: Pædagogisk viden og forskning, Vejledning og Inklusion.
Flere års erfaring fra daginstitutioner.
Jeg har erfaring med at yde pædagogisk støtte og rådgivning til forskellige børnehuse.
Jeg har tidligere rådgivet personale på flere institutioner i forhold til pædagogik, inkluderende læringsmiljøer, struktur og indretning. Jeg har vejledt forældre i forhold til specifikke udfordringer f.eks. børneopdragelse. 
Jeg har erfaring med tværfagligt samarbejde.
Jeg deltager løbende i workshops, kurser og konferencer for at tilegne mig ny viden.

.. håber at høre fra dig, Heidi